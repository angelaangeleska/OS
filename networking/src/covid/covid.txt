Ковид центрите низ државата секојдневно испраќаат информации до централниот сервер за аналитика на податоците.
Се испраќаат информации за бројот на ново-заболени случаи, бројот на хоспитализирани и бројот на оздравени на
дневно ниво. На сликата е прикажано сценарио за комуникација меѓу серверот и клиентот при праќање на дневната
статистика. Ваша задача е да го имплементирате само серверскиот дел од проблемот со тоа што:
-серверот треба да слуша на порта 8888.
-серверот треба да поддржува конкурентна комуникација со повеќе клиенти (ковид центри).

Сите податоци кои серверот ги добива од клиентот треба да се логираат (запишат) во data.csv датотека чија локација е
предадена како аргумент fileOutput преку конструкторот на серверот. Таа датотека не смее да се пребришува доколку
постои, потребно е само да се дополнува (append).

Header за csv датотеката: date, No. new covid cases, No. hospitalized patients, No. recovered patients

Пример линија во csv датотеката: 10/10/2021, 100, 50, 0

Објаснување за секој од чекорите е прикажано во продолжение:

Чекор 1. При нова конекција, серверот праќа порака HELLO <client_ip_address> каде на местото на client_ip_address
треба да стои IP адресата на клиентот.

Чекор 2. При примање на порака од Чекор 1, клиентот враќа порака со следнава содржина: HELLO <local_port_number> каде
local_port_number е локалната порта која клиентот ја користи за конекција со серверот.

Чекор 3. Доколку успешно ја прими пораката од Чекор 2, серверот враќа порака SEND DAILY DATA, иначе фрла Exception.

Чекор 4. Клиентот на пораката SEND DAILY DATA, испраќа една линија со дневната статистика во форматот: No. new covid
cases, No. hospitalized patients, No. recovered patients

Чекор 5. Серверот враќа порака OK доколку податоците се валидни, односно ако сите три информации, и датум, и бројки
се валидни.

Чекор 6. За крај на комуникација, клиентот праќа QUIT.